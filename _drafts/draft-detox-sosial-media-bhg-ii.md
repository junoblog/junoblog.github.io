---
title: "Ketagihan Sosial Media"
date: 2024-01-29 22:22:23
lastmod: 2024-01-29 22:22:23
---

### Kecanduan

Tergantung juga pada individu itu sendiri cara dia guna. Ada orang takde selera langsung nak buka hari-hari. Ada orang, buka hari-hari. Dan aku rasa kes kedua ni lah yang majoriti orang terlibat sekali. Tak elok untuk kesihatan. Bagi aku, sosmed ni macam dadah. Ia sesuatu yang melalaikan dan boleh bikin ketagihan bila diguna secara berlebihan. Benda bikin ketagih ni selalunya tak elok. *Selalunya*. Ada je benda yang sepatutnya kita ketagih, seperti bersedekah, solat 5 waktu, baca quran, ketagih jumpa ibu bapa, bersenam. Tapi hal sosmed ni dia jatuh dalam kategori melalaikan.

### Perhatian yang singkat

Dengan terciptanya konsep Shorts (Reels dan Story kata nama lain) di kebanyakkan aplikasi sosmed sekarang, aku rasa tahap kesabaran generasi baru kita bakal pupus. Aku jangkakan tak lama lagi, di masa hadapan, kemahiran bersabar perlu ada dalam resume sebelum nak minta kerja. Kenapa, sebab fitur Shorts ni video berdurasi pendek. Ia seronok dilihat sebab tak sampai 30 saat pun kita boleh belajar macam-macam. Sedangkan nak belajar dan berjaya dalam sesuatu bidang ambil masa yang agak panjang. Kalau dari awal dah diajar untuk layan Shorts, dah besar nanti jadi tak sabar nak berjaya. Bila gagal sekali dah merungut langsung bendera putih.

### Komuniti toksik

Aku sebagai peminat bola sepak, lagi-lagi bola sepak tempatan, bila tengok page berkenaan sukan ni dekat Instagram, ya rabbi komentar nya. Faham sendiri lah ya macam mana busuk nya komen yang ada dalam tu. Dah macam tempat pembuangan sisa taik dah busuknya. Walaupun kita sendiri tahu yang kita tak perlu pun terlibat dalam perbualan toksik dalam tu. Tapi bila dah terbaca tu, desakan untuk diri ni untuk respon komen tersebut sangatlah kuat sampai kita sendiri koyak. Benda remeh je pun, bukan boleh bawa ke akhirat pun.

```
Tiada soalan bodoh,  
    hanya jawapan yang bodoh.
```

Selain ketoksikan komen, toksik dalam konteks pertanyaan pun ada. Pernah tak lihat orang tanya soalan, lepas tu dijawab dengan sindiran? Ya begitulah komuniti internet zaman sekarang. Beza sungguh dengan zaman dulu, tanya je soalan bodoh sekalipun, dijawab dengan beradab, sopan santun dan harmoni. Netizen sekarang semua benda nak bengis (tak semua). Itu yang terbawa-bawa sampai ke dunia sebenar kebengisannya.

Isu-isu atas ni senang je nak kawal. Jangan libatkan diri langsung je. Aku je lah kot yang mengade nak terlibat sama, itu yang sama jadi bengis dalam post ni lmao.

### Strategi kawal penggunaan sosmed

Sebelum ni aku ada buat eksperimen ni dan aku berjaya hapuskan terus akaun Instagram aku. Hidup tenang aman damai waktu tu. Setelah beberapa tahun, aku mula berkecimpung semula dalam sosmed ni, terutamanya Instagram. 

Masa ni naratif personal privasi masih kuat dalam diri aku. Itu yang aku duk sembang pasal data peribadi bagai. Dah lari dari objektif asal lol. Waktu ni juga aku pertama kali belajar tentang fitur Shorts, Reels dan Story. Waktu ni aku polos sangat tentang fitur-fitur baru Instagram. Kalau dulu tak ada pun Story dan Reels, cuma post gambar je. 

- biin separate akaun khas utk  spesisifk minat. satu personal, satu minat
- akaun stalk pun perlu sbb kadang member bagi link. website skrg perlu login utk tengok isi (gay)
- personal, hanya accept kenalan rapat. rule longgar kalau org tu kenal melalui ome sebab dah borak panjang
- lepas pakai, logout. deactivate takde makna, baik uninstall
- slow slow ajar diri utk kurangkan pengunaan. 7 hari - 30 hari - selamanya
https://pbs.twimg.com/media/FjdmyBvWAAII9Fc?format=jpg&name=medium
